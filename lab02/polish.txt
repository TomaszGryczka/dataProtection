Kopiowanie tekstów pomiędzy aplikacjami to czasem straszna udręka. Niby zwykłe kopiuj-wklej, ale czasem nie działa tak jak tego byśmy chcieli. Windows domyślnie kopiuje wszystko „jak leci” i w taki sposób przechowuje to w schowku. Z logicznego punktu widzenia to poprawnie, bo treść uzyskujemy w takiej formie jaką widzimy – bezstratnie. Jednak często podczas kopiowania chodzi nam o samą treść, a nie formę w której się on znajduje. Tu zaczynają się schody, bo nie ma natywnego mechanizmu Windows, który pozwalałby na wybranie metody wklejania. Do pewnego czasu nie przeszkadzało mi to jeszcze tak bardzo, żeby mi się chciało coś z tym zrobić, ale po ponownym przeliczeniu czasu jaki marnuje na ręczne czyszczenie wyglądu wklejanego tekstu, postanowiłem poświęcić go trochę na ostateczne rozwiązanie problemu.  Przez długi czas używałem manualnego sposobu, którego można użyć we wszystkich Windowsach, czyli systemowego Notatnika (Notepad). Nie będę się rozpisywał na temat szeregu jego zalet (skłonny jestem nawet napisać, że to taki Microsoftowy odpowiednik linuksowego VI, tylko da się go łatwiej zamknąć ;P), powiem tylko, że najważniejsza to ta, że program nie umożliwia formatowania tekstu. Cokolwiek tam wkleimy jest odzierane ze wszelkiego rodzaju formatowań i stylowych fanaberii. Po takim zabiegu skopiować możemy zawartość notatnikowego okienka, i już w czystej formie przekopiować w docelowe miejsce. Skuteczne, wszędzie i zawsze działa, ale niestety dość wolne. Nawet jeżeli wyrobimy sobie po pewnym czasie pamięć mięśniową do oczyszczania tekstów (Win+R > notepad > enter > ctrl+v > ctrl+a > ctrl+c > alt + F4 > ctrl+v) to i tak, zazwyczaj kończymy z tysiącem otwartych okien notatnika lub bólem palców. Przede wszystkim wybrać musimy skrót klawiaturowy, którego chcecie używać do wklejania bez formatowań. Domyślnie proponowany jest Win + V, i moim zdaniem jest to optymalny wybór, niewiele różni się od standardowego ctrl + V. Dodatkowo możecie wybrać jak zachować ma się program po wciśnięciu skrótu. Może tylko usuwać formatowania z tekstu, który aktualnie znajduje się w schowku lub, jeżeli zaznaczymy opcję „Paste the converted text into the currentlu selected window”, usunąć formatowanie i wkleić do okna. Trzeba pamiętać, że tekst pozostanie już w schowku w wersji nieformatowanej. Ostatnią opcją, którą warto włączyć jest automatyczne uruchamianie programu przy logowanie się do Windowsa. To wszystko, teraz możemy już używać nowo utworzonego skrótu, a o obsłudze programiku zapomnieć.